{
  "hash": "a0ae6722a5ccda572a9e12554499262c",
  "result": {
    "markdown": "---\ntitle: \"ChatGPT ja uued tekstigeneraatorid: küsimustik ja tagasiside\"\nknitr:\n  opts_chunk: \n    echo: false\n    message: false\n    warning: false\nformat: \n  html:\n    background-color: white\n    fig-width: 9\n    fig-height: 6\n    out-width: \"100%\"\n    embed-resources: true\n    self-contained: true\n    toc: true\n    toc-location: body\n    toc-title: \"Raportis:\"\n    toc-depth: 6\n    search: false\n    theme: cosmo\n    grid:\n      sidebar-width: 200px\n      body-width: 1000px\n      margin-width: 1px\neditor: source\n---\n\n::: {.cell}\n\n:::\n\n::: {.cell}\n<style type=\"text/css\">\n.justify {\n  text-align: justify !important\n}\n</style>\n:::\n\n::: {.cell layout-ncol=\"2\"}\n::: {.cell-output-display}\n![](1.png){width=1920}\n:::\n\n::: {.cell-output-display}\n![](2.png){width=1920}\n:::\n:::\n\n\n\n::: {.justify}\n\n\n\n# Ülevaade\n\n\n\n\n13-22.02.2023 toimus Tallinna Ülikoolis kolm koolitust, kust võttis osa kokku 127 ülikooli töötajat. Selle käigus andis koolitaja ülevaate generatiivse tehisintellekti rakendustest, fookusega tekstigeneraatoritel nagu ChatGPT, mille võimekust katsetati ka sealsamas klassiruumis. Koolituse teises pooles toimusid probleemikesksed arutelud väikestes rühmades ning õpus kokkuvõttev ühine diskussioon. Ette antud küsimusi oli 13, kolmel koolitusel moodustati kokku 21 gruppi, mis omakorda keskendusid üldjuhul 1-2 küsimuse lahendamisele. Tekkinud vastukaja, ideed ja probleemid paluti ka kirja panna, kokku kogunes 40 vastust.\n\nSellest saavad kõik hästi aru, et tehisintellekti-põhiseid kirjutamistööriistu piirata, keelata ega lõplikult kontrollida sisuliselt pole võimalik (kui, siis ainult paberi ja pliiatsiga eksamitel, kus eksaminantidel pole käepärast ühtegi elektroonilist seadet, sh nutikella). Pigem nähakse neid kui uusi tööriistu, mida peaks mingil kujul õpetama mõistlikult ja sihipäraselt kasutama (sest neid kasutatakse nagunii). Samas on ka vastupidiseid arvamusi (\"ChatGPT pole plagiaat, aga pettus\").\n\nMitmed õppejõud ütlesid, et nad ise juba kasutavad ChatGPT'd, sealhulgas mainiti teadusartiklite kirjutamist, õppematerjalide ja dokumentide ettevalmistamist. Oluline on siin muidugi see, et see ei tähenda, et neid kirjatöid masinal lastakse otsast lõpuni kirjutada, küll aga saab tööriistu nagu ChatGPT kasutada ümbersõnastamiseks, grammatikakontrolliks ja ka näiteks kõikvõimalike ülesannete põhjade genereerimiseks (mis tuleb muidugi endal üle kontrollida).\n\n\n\n# Hindamine ja õpetamine uues situatsioonis\n\n:::{layout=\"[3,1]\"}\nKonsensus tundub olevat, et on vajadus vähemalt mõleda üle hindamine ja õpetamismeetodid, ja võibolla osasid asju ka muuta. Toodi esile, et üks lahendus oleks liikuda vahetu suhtluse põhise hindamise poole, sealhulgas suulised vestlused, eksamid, ettekanded ja kaitsmised (\"tagasi sokraatliku meetodi juurde\", nagu sõnastas üks õppejõud).\nPakuti ka välja, et töö esitamisel ja hindamisel võiks olla kohustus tõestada oma mõtte algupärandit näiteks kuvatõmmiste või linkide abil, lõputöödes peaks olema selge, kust ja kuidas andmed on kogutud. Tundub, et üldiselt ollakse nõus, et kokkuvõttelised formaadid nagu referaat on oma aja ära elanud. Hindamisest rääkides tõstatati küsimusi hindamissüsteemi kui sellise osas. Kuigi arutlusküsimustest puudutasid hindamist ainult paar tükki, mainiti seda siski ligi pooltes kirjalikest rühmavastustes.\n\n\n::: {.cell}\n::: {.cell-output-display}\n![](index_files/figure-html/unnamed-chunk-4-1.png){width=864}\n:::\n:::\n\n\n\n:::\n\n\n> \"Kas me hindame seda, milline on tudengi tulemus, või seda, milline on olnud tema õppeprotsess?\"\n\nOllakse aga ka vägagi teadlikud sellest, et hindamise ja materjalide ümbertöötamine, vahetute vestluste või protsessi-keskse osakaalu tõstmine ja kirjatööde allikate suurem kontroll on kõik asjad, mis võtavad õppejõu aega. Selge pole, mille arvelt see lisaaeg peaks tulema. Probleemina nähakse suuri aineid, kus korraga võib olla üle saja tudengi - sel juhul on sokraatlike meetodite kasutamine keerulisem. \n\nSamas rõhutati korduvalt, et ei tohiks eeldada, et tudeng sooviks esimesel võimalusel sohki teha või plagieerida: \"inimesed on ju tulnud ülikooli selleks, et õppida.\" Samas nenditi, et kui mõni tudeng on ajapuuduses (näiteks isiklike probleemide või muude kohustuste nagu töötamise tõttu), võib masina abil teatud tüüpi ülesannete lahendamine olla ahvatlev lahendus. Seega on oluline ilmselt läbi mõelda, millised on ülesanded, mis motiveerivad tudengit ise tööd ja vaeva nägema (kasutades masinat ainult kui abivahendit, mitte töö ära tegijat). Õhku jäi küsimus, kuidas ikkagi võrdselt hinnata, kui on arvata (aga muidugi tõestada ei saa), et üks tudeng on genereerinud töö mõne minutiga ja teine on käsitsi vaeva näinud palju rohkem aega.\n\n\n# Kes seab reeglid?\n\nKuigi leidus neid, kes väljendasid seisukohta, et eriti midagi muuta või teha pole, tundub enamik olevat seda meelt, et muutustest hariduses pääsu pole. \nÜldises plaanis tuleks aga otsustada, kes nende asjade üle otsustab ja reeglid seab. Mitmed ütlesid, et õppejõul peaks jääma autonoomia ise otsustada, samas toodi välja, et selgus ülikooli või ka riigi poolt oleks positiivne, ning kokku võiks leppida üldistes reeglites või heas tavas. Kõigi kolme koolituse kokkuvõtvas arutelus tuli välja mõte, et igas suuremas üksuses oleks hea nimetada või palgata üks pädev eestkõneleja või volinik, kes nende teemadega tegeleb, kuivõrd tegemist on väga kiiresti liikuvate protsessidega. Praegu koolitusel fookuses olnud ChatGPT on praegu üks võimekamaid mudeleid, aga samas pole võrreldav järgmiste veel võimsamate tööriistadega mida juba praegu arendatakse ja mis varsti välja tulevad.\n\n:::{layout=\"[3,1]\"}\n\nSelles valguses, kus lisatöö hulk kasvab ja samas sellised tööriistad võimaldavad mingeid asju produktiivsemalt teha või automatiseerida, ei ei saa mööda ka küsimusest, kas õppejõud võiks kasutada neid tudengite tööde hindamiseks ja tagasisidestamiseks. Siin leidus erinevaid arvamusi, ent väga häälekalt keegi vastu ei olnud. Küsimus pigem selles, et kui seda teha, siis kas see peaks olema läbipaistev, ehk kas tudengile peaks tagasiside juurde kirjutama \"töö on hinnatud ChatGPT abil\", ning kuidas sellesse võidakse suhtuda. Lisaks asjaolu, et kui seda teha, siis võib tudengil tekkida küsimus, et mis selle õppejõu funktsioon siis õieti on. Teiselt poolt, ei saa eeldada, et kõik õppejõud üldse oskavad neid tööriistu kasutada, kui neid pole koolitatud. Palju on ka lahtine - seda peegeldas ka kirjalik tagasiside, kus 40 grupivastusest kümnes leidus mõni küsimus.\n\n\n::: {.cell}\n::: {.cell-output-display}\n![](index_files/figure-html/unnamed-chunk-5-1.png){width=864}\n:::\n:::\n\n\n:::\n\n# Kirjalik eneseväljendus ja AI õppeainetes\n\n> \"Kirjalik väljendusoskus ei ole enam teadmuse mõõdupuuks. Kõrgharidus, mis on (kirjaliku) teksti keskne vajab totaalset ümbermõtestamist.\"\n\nArutleti ka kirjutamise ja eneseväljenduse oskuste ja nende õpetamise üle. Kõik on nõus, et need on vajalikud oskused, aga enam pole selge, mis on õigupoolest kõige paremad ja ajakohasemad viisid neid asju õpetada. \nKirjutamisülesannete kaudu kontrollitakse ja hinnatakse tõepoolest ka muid teadmisi ja oskusi. Küsimus on, kas see on ainus viis, eriti kui masinad on nüüd suutelised mitmetes zanrites kirjatükke üsna hästi ja kiiremini kui inimesed kirjutama. Isegi kui masin teeb vigu, siis nende silumine on üldjuhul lihtsam kui terve teksti ise kirjutamine. Mitmeid kordi käis vestlustest läbi mõte, et uuendama peaks akadeemilise kirjutamise ja õppimine-kõrgkoolis ained, aga pakuti ka, et võibolla oleks vaja täiesti uut ainet. Arutleti ka selle üle, kas mingeid eriala-aineid peaks kaasajastama, et õpetada seal tehisintellekti-põhiseid lahendusi, kuivõrd neid läheb tudengitel ilmselt reaalselt varsti tarvis.\n\n\n# Üldharidus?\n\nÜks arutelu-küsimus puudutas ka üldharidust ja kirjandeid. Sellega tegelenud kolmest grupist kaks leidis, et kontrollid keskkonnas ehk paberi ja pliiatsiga kirjandi kirjutamine peaks jääma, kui eneseväljendust-oskust toetav tegevus. Toodi aga välja, et digipädevusi tuleks sellest olenemata arendada, ja ka õpetajaid peaks koolitama, et nende oskused ei jääks maha õpilaste omadest.  Tuleks tõsta informaatika-õppe osakaalu ja alustada sellega juba põhikoolis. Juhiti tähelepanu, et siin on näha ka ebavõrdsust suurte keskuste nagu Tallinn ja väiksemate kohtade vahel. See kõik vajaks tähelepanu riiklikul tasandil. \n\n\n# Kokkuvõtteks\n\n:::{layout=\"[3,1]\"}\n\nTegemist on uue ja väga kiiresti muutuva teemaga. Koolituse väljakuulutamise ja selle raporti kirjutamise vahel on ChatGPT edasi läinud mitme versiooninumbri võrra, vahepeal on piiratud beeta-ligipääsuga välja kuulutatud interneti-ligipääsuga võimekamad juturobotid Bing AI ja Google Bard, mis ilmselt varsti laiemalt ligipääsetavaks muutuvad. Samasugused kiired aregud toimuvad ka muudes generatiivse tehisintellekti rakendustes, näiteks on mõne kuuga välja tulnud uued ja veelgi realistlikumad ja võimekamad pildigeneraatorid. Kuigi haridustöötajad on valmis oma materjale ja aineid kaasajastama, vajavad nemadki selleks ressursse ja tuge, sealhulgas koolitamist ning ühiste üldreeglite ja hea tava kokkuleppimist. \n\n> \"Ülikool peab õpetama ette, mitte jooksma tööturule järgi.\"\n\nKuigi kogu selle tehisintellekti teema ümber on ka omajagu tühja müra ja mulli, ei saa üle ega ümber asjaolust, et need tehnoloogiad ei kao kuhugi, vaid lähevad ainult paremaks, kiiremaks ja kättesaadavamaks. See tähendab, et haridus peab ajaga kaasas käima - nii üldharidus, kutse- kui kõrgharidus. Võibolla on see aga ka hea võimalus mõned kivinenud mallid ja viisid üle mõelda, analüüsida mis töötab ja mis mitte, ja lõpuks jõuda veelgi paremate, põnevamate ja effektiivsemate õppemeetoditeni.\n\n\n::: {.cell}\n::: {.cell-output-display}\n![](index_files/figure-html/unnamed-chunk-6-1.png){width=864}\n:::\n:::\n\n\n\n:::\n\n\n\n:::\n<!-- end justify   -->\n\n\n\n\n\n\n\n\n",
    "supporting": [
      "index_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}